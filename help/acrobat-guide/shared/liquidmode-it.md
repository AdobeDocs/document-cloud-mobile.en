---
user-guide-title: Adobe Acrobat Reader for Android and iOS
solution: Adobe Acrobat Reader for mobile
solution-title: Acrobat Reader for Android
solution-hub-url: https://www.adobe.com/devnet-docs/acrobat/android/en/
tutorials-title: Acrobat Reader for iOS
tutorials-url: https://www.adobe.com/devnet-docs/acrobat/ios/en/
getting-started-title: Forum
getting-started-url: https://community.adobe.com/t5/acrobat-reader-mobile/bd-p/acrobat-reader-mobile?page=1&sort=latest_replies&filter=all
---

# Esperienza di lettura innovativa in Adobe Acrobat Reader {#liquidmode}

Benvenuto/a! Le nuove tecnologie possono offrire piacevoli sorprese. Se leggi questa pagina, hai sicuramente scoperto Liquid Mode, l’esperienza innovativa di lettura dei documenti introdotta nell’app Adobe Acrobat Reader per dispositivi mobili. Basata su [Adobe Sensei](https://www.adobe.com/it/sensei.html), la tecnologia di intelligenza artificiale e machine learning di Adobe, la modalità Liquid Mode è ideata per aiutarti a leggere i documenti su telefonino e tablet.

Grazie all’intelligenza artificiale e al machine learning, questa funzione continua a evolversi, migliorandosi nel tempo man mano che la utilizzi.

## Requisiti di sistema

**Quali dispositivi sono supportati?**

* iOS 12 e versioni successive.
* Telefonini con Android 5.0 e versioni successive. 

I dispositivi Android con meno di 1 GB di RAM o processori x86 non sono ancora supportati.

**Quali lingue sono supportate?**

[!DNL Adobe Liquid Mode] è attualmente disponibile per inglese, spagnolo, francese, tedesco, olandese, danese, finlandese, italiano, norvegese, portoghese, svedese, romeno, catalano

## Domande frequenti

**Questa esperienza è sicura per i miei dati e documenti?**

La privacy e la fiducia sono aspetti per noi fondamentali e prioritari nell’uso dei nostri prodotti. Quando utilizzi questa funzione:

* I file vengono elaborati nei nostri server di dati protetti, da cui vengono eliminati immediatamente dopo la generazione dell’esperienza.
* I tuoi file sono mantenuti privati a meno che non li condividi esplicitamente con altri.

Per saperne di più su come tuteliamo la tua privacy quando usi l’app Adobe Acrobat Reader per dispositivi mobili, visita il [Centro per la privacy di Adobe](https://www.adobe.com/it/privacy.html).

**Questa esperienza modifica il contenuto dei documenti?**

No, questa esperienza non modifica alcun contenuto. È sufficiente toccare l’icona a forma di goccia per ripristinare la visualizzazione originale delle pagine.

**Per che tipo di file è indicato [!DNL Adobe Liquid Mode]?**

È compatibile con la maggior parte dei file. Per un elenco di file che potrebbero non essere disponibili in [!DNL Adobe Liquid Mode], consulta la prossima domanda. 

**Quali file non possono essere usati con [!DNL Adobe Liquid Mode]?**

I file PDF con una o più delle seguenti proprietà potrebbero non essere disponibili in [!DNL Adobe Liquid Mode]:

* File con più di 200 pagine
* File di oltre 10 MB
* File acquisiti da scanner
* File convertiti da presentazioni (Microsoft PowerPoint, Apple Keynote ecc.)
* File crittografati o protetti da password
* File in lingue diverse da quelle elencate qui sopra
* File con layout complessi (ad esempio biglietti, estratti conto, fatture, ricevute ecc.) Per risultati migliori, visualizza i seguenti PDF con il loro layout originale:

    * Documenti contenenti prevalentemente tabelle e grafici (ad esempio, fogli di calcolo)
    * Documenti contenenti prevalentemente immagini (ad esempio, illustrazioni e disegni CAD)
    * Moduli
    * Formati di pagina non standard, ad esempio poster e biglietti da visita

**Come posso fornire un feedback o segnalare un problema relativo a questa esperienza?**

1. Apri la vista [!DNL Adobe Liquid Mode].
1. Tocca l’icona di feedback blu in basso a destra.
1. Seleziona [!UICONTROL Invia un feedback].
1. Passa a [!UICONTROL Categoria] e seleziona una categoria.
1. Passa a [!UICONTROL Descrivi il problema] e immetti il tuo commento.
1. Se desideri condividere con noi un documento per aiutarci a risolvere il problema, seleziona [!UICONTROL Condividi documento con Adobe] (devi aver effettuato l’accesso).
1. Tocca [!UICONTROL Invia] per inviare il feedback tramite il tuo account e-mail predefinito.

   >[!NOTE]
   >
   >Se il file non viene convertito in [!DNL Adobe Liquid Mode], tocca l’icona dei tre punti [!UICONTROL ...] nel menu superiore e seleziona [!UICONTROL Invia un feedback] in [!DNL Adobe Liquid Mode].
